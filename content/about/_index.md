+++
date = "2016-11-05T21:05:33+05:30"
title = "About me"
+++

Salve a tutti! Mi chiamo Emanuele Massara, ho 28 anni e sono un mixologist e bartender intraprendente e motivato. Lavoro nel settore da oltre 10 anni ed ho conseguito diversi attestati partecipando a corsi professionalizzanti, dalle basi alla mixology avanzata senza mai dimenticare di tenermi aggiornato partecipando a svariate masterclass tenute da professionisti da ogni parte dell'Italia allo scopo di stare in linea con i nuovi trends del settore.

Vengo da un piccolo paese della Calabria chiamato Praia a mare, famoso per le sue feste in spiaggia e locali estivi notturni ma da quando ho deciso di diventare un professionista ho sempre viaggiato ed ho vissuto in diverse città dell'Italia per aumentare il mio bagaglio culturale e mettermi alla prova sperimentando la mia professione in posti diversi.

Ho studiato le basi del bartending ad Avellino presso la Bartenders Bar Academy. Successivamente, ho seguito un corso avanzato sulle abilità base tenuto da Dario Di Carlantonio presso la Bartenders Soul di Rende per stabilire solide basi da cui partire per sviluppare abilità più avanzate e specifiche.
Nella stessa accademia ho partecipato ad una masterclass tenuta da Matteo Zed di nome "Amaro Obsession" durante la quale ho imparato l'importanza della conoscenza e della miscelazione degli amari ed acquisito le competenze base per l'intaglio del ghiaccio.

Spostandomi poi a Genova, ho studiato presso la Shot Academy frequentando un corso di mixology avanzato ed uno di flair bartending. Tramite questi corsi ho ottenuto lo shaker giallo della WFA (Wold Flair Association) con annesso attestato di riconoscimento.
Inoltre, ho superato l'esame di mixology della Shot Academy presentando una mia composizione originale che ho chiamato Woman Dress dal raffinato gusto floreale disponibile alla consultazione nella sezione "La mia signature cocktails list" di questo sito. Infine ho ricevuto un secondo attestato di flair bartending dalla stessa scuola superando un esame tenuto dal mio istruttore Ardillo Davide, collaboratore della scuola.

Tornato in Calabria, ho continuato la mia specializzazione prendendo parte a diverse masterclass tra cui una della Redbull tenuta da un'importante barman dell'azienda che riguardava l'economia attuale del mondo del bar e l'importanza della bolla nel drink avendo anche l'occasione di partecipare all'assaggio ed alla descrizione della linea Organics.

Mi sono poi trasferito a Roma dove ho lavorato presso diversi cocktail bar in zona Pigneto e Cinecittà per consolidare ulteriormente le mie abilità nella capitale.

Ora a Torino, disponibile per nuove esperienze e sfide motivanti che possano permettere la mia crescita personale. Sono disponibile a lavorare sia come bartender in locali serali e notturni, sia su chiamata per feste private ed eventi come matrimoni.

Per contattarmi potete utilizzare i miei riferimenti presenti nel sito oppure il visitare la sezione "Contattami".

![This is me][1]

[1]: /img/about.jpg
