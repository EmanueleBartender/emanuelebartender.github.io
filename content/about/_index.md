+++
date = "2016-11-05T21:05:33+05:30"
title = "About me"
+++

Salve a tutti! Mi chiamo Emanuele Massara, ho 26 anni e sono un intraprendente e motivato Mixologist e flair bartender.
Lavoro da oltre 8 anni e posseggo molti attestati di corsi professionalizzanti per questo mestiere ed ho partecipato a diversi masterclass per tenermi costantemente aggiornato sui nuovi trends del settore.

Vengo da un piccolo paese della Calabria chiamato Praia a Mare, famoso per le sue feste in spiaggia e locali estivi notturni.

Ho studiato le basi del bartending presso la Bartenders Bar Academy di Avellino.
Successivamente, ho seguito un corso avanzato sulle abilit√† base alla Bartenders Soul a Rende tenuto da Dario Di Carlantonio per cementificare le skill essenziali del perfetto Bartender.

Nella stessa accademia ho partecipato alla "Amaro Obsession" masterclass tenuta da Matteo Zed.
Qui ho imparato l'importanza della conoscenza e della miscelazione degli amari ed acquisito la competenza base di intaglio del ghiaccio.

Spostandomi poi a Genova ho frequentato la Shot Academy dove ho frequentato un corso di Mixology avanzato ed uno di Flair bartending.
In queste esperienze, ho ottenuto lo Shaker Giallo e l'attenzestazione come flair bartender per la World Flair Association (WFA).
Inoltre, ho superato l'esame di Mixology della Shot Academy presentando una mia composizione originale che ho chiamato Woman Dress dal raffinato gusto floreale disponibile in consultazione su questo sito.

Tornato in Calabria, ho continuato la mia specializzazione partecipando ad una masterclass della Redbull tramite un importante Barman dell'azienda sull'economia riguardante il mondo del bar e l'importanza della bolla nel drink con assaggio e descrizione della linea Organics.

Ora sono qui a Roma, disponibile per nuove esperienze e sfide motivanti che possano permettere la mia crescita personale.
Sono disponibile per lavorare sia come Bartender notturno, sia su chiamata per feste private e matrimoni.

Per contattarmi potete utilizzare i miei riferimenti presenti sul sito oppure il form nella pagina "Contattami".

![This is me][1]

[1]: /img/about.jpg
